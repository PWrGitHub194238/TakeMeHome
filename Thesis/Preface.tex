\chapter{Przedmowa}

Niniejsza praca porusza zagadnienie nieheurystycznych algorytmów wyszukiwania najkrótszych ścieżek w rzeczywistych sieciach drogowych. Jej celem jest teoretyczne omówienie każdego z przedstawianych algorytmów a następnie, na drodze przeprowadzanych eksperymentów, jednoznaczne udzielenie odpowiedzi na pytanie, które z nich wyróżniają się na tle pozostałych szybkością działania dla badanych sieci. W związku z powyższym praca jest podzielona na dwie części, w których to kolejno skupiamy się na omówieniu algorytmów oraz zbadaniu ich zachowań dla wybranych grafów, reprezentujących sieci drogowe. Pierwsza z nich~--- teoretyczna~--- zawiera opisy wszystkich implementacji, jakie później będą wykorzystane w części drugiej, skupiając się na omówieniu ich podstawowych założeń i idei, mając na celu zaznajomienie Czytelnika z danym algorytmem. Każdy z takich opisów dodatkowo wymienia (obok pseudokodu) uwagi, dotyczące szczegółów implementacyjnych danego algorytmu, sugeruje możliwości jego usprawnienia (jeżeli te są na tyle istotne, by o nich wspominać), przeprowadza analizę najgorszego przypadku oraz zawiera ilustracje, mające na celu przedstawienie działania omawianego algorytmu na konkretnym przykładzie, ułatwiając tym samym jego zrozumienie. Pierwsza część, w rozdziale ,,Podstawy'', dodatkowo skupia się na innych aspektach, mających wpływ na działanie oraz sposób implementacji poszczególnych algorytmów, formułując przy okazji wszystkie podstawowe definicje i zwroty, jakie są wymagane do zrozumienia zawartości następnych rozdziałów. Część eksperymentalna zawiera wyniki przedstawiające zależności, jakie zachodzą pomiędzy poszczególnymi algorytmami a rodzajami sieci, do jakich je zastosowano, zestawia ze sobą ich czasy działania i wskazuje te, których efektywność jest największa. Przeprowadzone eksperymenty opierają się na implementacjach algorytmów, które zostały wykonane w ramach tej pracy inżynierskiej i umieszczone w bibliotece języka \textsc{C}, o której szerzej można się dowiedzieć w dodatku jej poświęconej, który dodatkowo zawiera opis wszystkich narzędzi i skryptów, które zostały w niniejszej pracy wykorzystane.

Część implementacyjna pracy inżynierskiej została napisana w języku \textsf{C} zgodnie ze standardami, ustalonymi przez \textit{\textsc{ISO 9899:1999}} z wykorzystaniem środowiska programistycznego \textsc{Eclipse} w wersji \textsc{$4.4.0$}, debuggerów \textsc{GDB} oraz \textsc{Valgrind} (w wersji \textsc{$3.10.1$}). Tekst pracy inżynierskiej został złożony w systemie \LaTeX z wykorzystaniem podstawowych pakietów do reprezentacji kodu programistycznego: \textsc{listings} oraz \textsc{algorithm2e}. Do składu wszelkich ilustracji użyto aplikacji internetowej \textsc{draw.io} oraz programu \textsc{Inkscape} w wersji \textsc{$0.48.4$}. Do wygenerowania przedstawionych w pracy wykresów dwu- i trójwymiarowych zastosowano programy: \textsc{Octave} (w wersji \textsc{$3.8.1$}) oraz \textsc{croppdf} (do korekty otrzymanych wykresów). Całość została skompilowana pod kontrolą systemu \textsc{Ubuntu 14.04.1 LTS}.

Podziękowania chciałbym skierować do mojego promotora dr hab. Pawła Zielińskiego, prof. nadzw. Politechniki Wrocławskiej za nakład włożonej pracy w korektę tekstu, poświęcony na konsultacjach czas oraz zaangażowanie, płynące z chęci pomocy w przygotowaniu jak najlepszej pracy. Na koniec chciałbym podziękować Ani Centkowskiej, która była dla mnie niewyczerpanym źródłem wsparcia i motywacji w trakcie pisania poniższej pracy, jak i wszystkim, którzy mnie w tym wspierali.

\textsc{Tomasz M. Strzałka}

\textit{Styczeń 2015}